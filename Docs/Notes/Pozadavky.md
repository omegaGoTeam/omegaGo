# Požadavky na dokumentaci

Dokumentace musí být v jazyce českém, slovenském nebo anglickém. Musí být kvalitně typograficky upravena, musí být přehledná, a nesmí obsahovat větší množství gramatických chyb či překlepů. Dokumentace by měla obsahovat seznam použité literatury a přejímaných softwarových komponent.

Součástí vývojové dokumentace by mělo mimo jiné být:

* Stručné uvedení do problematiky, kterou projekt řeší
* Zasazení vytvořeného díla do kontextu existujících programových děl řešících obdobnou problematiku
* chronologický popis průběhu prací na projektu
* kritické zhodnocení přijatých řešení a možnosti dalšího vývoje

Uživatelská dokumentace musí obsahovat zejména:

* Podrobný popis instalace díla včetně přesné specifikace požadavků na použitý hardware a software
* Popis všech funkcí díla
* Způsob ovládání díla